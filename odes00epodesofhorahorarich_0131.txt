BOOK I.--ODE XXIII.

X

CARM. XXIII.

Vitas hinnuleo me similis, Chloe,
Quaerenti pavidam montibus aviis
Matrem, non sine vano

Aurarum et siluae metU.

Nam seu mobilibus veris inhorruit
Adventus foliis, seu virides rubum
Dimovere lacertae, á¼¼

Et corde et genibus tremit.

Atqui non ego te, tigris ut aspera

Gaetulusve leo, frangere persequor:

Tandem desine matrem
Tempestiva sequi viro.

